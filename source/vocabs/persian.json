{
    "introduction_headline": "ماندلا",
    "introduction_blurb": "کودکی ساده که رهبری جهانی شد: نلسون ماندلا پیش از آنکه اولین رئیس جمهوری سیاه‌پوست آفریقای جنوبی شود، حقوقدان، فعال سیاسی و زندانی بود.آقای ماندلا که در کشورش بنام \"مادیبا\" خوانده می‌شود، الهام‌بخش چندین نسل جهانیان بوده است. در اینجا نگاهی می‌اندازیم به رویدادهای مهم و نقاط عطف زندگی او.",
    "introduction_image_src": "/img/640/intro_v2.jpg",
    "introduction_image_alt": "نلسون ماندلا با نسخه انگلیسی کتاب \"گفتگو با خودم\" عکس می‌گیرد",
    "panels_1_thumb_caption": "سال‌های کودکی",
    "panels_1_thumb_image": "/img/thumbnails/1.gif",
    "panels_1_panel_title": "دوران کودکی",
    "panels_1_panel_text": "رولیهلاهلا ماندلا، پسر یکی از سران قبیله تمبو، روز ۱۸ ژوئیه ۱۹۱۸ در دهکده کوچکی بنام اموزو در استان کیپ شرقی آفریقای جنوبی به‌دنیا آمد. او اولین کسی در خانواده‌اش بود که به مدرسه رفت. در مدرسه بود که او را نلسون خواندند. در آن زمان معمول بود که کودکان را با نام های انگلیسی صدا کنند. او در سال ۱۹۴۱ برای اینکه مجبور به ازدواج نشود، به ژوهانسبورگ گریخت و در دفتر وکالت والتر سیسولو شروع به کار کرد. او همچنین با پیوستن به کنگره ملی آفریقا، اولین گام‌هایش را در عالم سیاست برداشت، و به تشکیل سازمان جوانان این حزب کمک کرد.",
    "panels_1_panel_image_src": "/img/640/1.jpg",
    "panels_1_panel_image_alt": "نلسون ماندلا در سال ۱۹۵۲ در دفتر حقوقی",
    "panels_1_panel_map": "FALSE",
    "panels_1_panel_map_page": "",
    "panels_1_panel_map_playlist": "",
    "panels_1_panel_map_overlay": "",
    "panels_2_thumb_caption": "۱۹۵۶: محاکمه به دلیل خیانت",
    "panels_2_thumb_image": "/img/thumbnails/2.gif",
    "panels_2_panel_title": "محاکمه به دلیل خیانت",
    "panels_2_panel_text": "ماندلا در سال ۱۹۵۲ پروانه وکالتش را گرفت و همراه با اولیور تامبو اولین دفتر وکالت سیاه‌پوستان را در کشور تأسیس کرد. کنگره ملی آفریقا نگران بود که دولت آپارتاید فعالیتش را ممنوع کند، و به‌همین دلیل ماندلا را مأمور کرد زمینه فعالیت زیرزمینی آن را فراهم کند. او در سال ۱۹۵۶ دستگیر شد و به‌همراه ۱۵۶ نفر دیگر به خیانت به کشور متهم شد. محاکمه آنها چهار سال طول کشید و سرانجام ماندلا از این اتهام تبرئه شد. ماندلا در سال ۱۹۵۸ با وینی مادیکیزلا ازدواج کرد.",
    "panels_2_panel_image_src": "/img/640/2.jpg",
    "panels_2_panel_image_alt": "والتر سیسولو و نلسون ماندلا در سال",
    "panels_2_panel_map": "FALSE",
    "panels_3_thumb_image": "/img/thumbnails/3.gif",
    "panels_3_thumb_caption": "۱۹۶۴: حبس ابد",
    "panels_3_panel_title": "حبس ابد",
    "panels_3_panel_text": "در ۲۰ مارس ۱۹۶۰ در جریان اعتراضات سیاه‌پوستان پلیس ۶۹ معترض را کشت. سپس وضعیت اضطراری اعلام و فعالیت کنگره ملی آفریقا ممنوع شد. کنگره ملی آفریقا یک سازمان زیرزمینی به نام \"امخونتو وسیزوه\" (به معنای نیزه ملت) به‌ رهبری ماندلا تشکیل داد. او به زندگی زیرزمینی روی آورد، اما در سال ۱۹۶۲ به‌ اتهام خروج غیرقانونی از کشور دستگیر شد. در سال ۱۹۶۳ هنگامی که او در زندان بود به خرابکاری متهم شد. در ۱۹۶۴، ماندلا و هفت نفر دیگر به حبس ابد محکوم و برای گذراندن محکومیتشان به جزیره روبن تبعید شدند.",
    "panels_3_panel_image_src": "/img/640/3.jpg",
    "panels_3_panel_image_alt": "ماندلا در ۱۹۶۴",
    "panels_3_panel_map": "FALSE",
    "panels_3_panel_map_page": "",
    "panels_3_panel_map_playlist": "",
    "panels_3_panel_map_overlay": "",
    "panels_4_thumb_caption": "۱۹۹۰: آزادی",
    "panels_4_thumb_image": "/img/thumbnails/4.gif",
    "panels_4_panel_title": "و بالاخره آزادی",
    "panels_4_panel_text": "جامعه جهانی به تشدید مجازات‌ها علیه آفریقای جنوبی روی آورد. فشار ناشی از این مجازات‌ها نتیجه داد، و در سال ۱۹۹۰ فردریک ویلم دکلرک، رئیس جمهوری آفریقای جنوبی، ممنوعیت فعالیت کنگره ملی آفریقا را لغو کرد. ماندلا در ۱۱ فوریه ۱۹۹۰ بعد از ۲۷ سال حبس آزاد شد. او و همسرش وینی در میان تشویق جمعیتی عظیم زندان را ترک کردند. در اولین نشست کنگره ملی آفریقا، که سال بعد برگزار شد، ماندلا به ریاست حزب انتخاب شد. گفتگوها برای ایجاد یک دموکراسی چندنژادی در آفریقای جنوبی هم آغاز شد.",
    "panels_4_panel_image_src": "/img/640/4.jpg",
    "panels_4_panel_image_alt": "نلسون ماندلا و همسرش وینی در موقع خروج از زندان ویکتور ورستر در ۱۱ فوریه ۱۹۹۰ مشت‌های خود را گره می‌کنند",
    "panels_4_panel_map": "FALSE",
    "panels_4_panel_map_page": "",
    "panels_4_panel_map_playlist": "",
    "panels_4_panel_map_overlay": "",
    "panels_5_thumb_caption": "۱۹۹۳: جایزه",
    "panels_5_thumb_image": "/img/thumbnails/5.gif",
    "panels_5_panel_title": "جایزه نوبل",
    "panels_5_panel_text": "در سال ۱۹۹۳ ماندلا و فردریک ویلم دکلرک، رئیس جمهوری آفریقای جنوبی، به‌ دلیل تلاش‌هایشان برای آوردن ثبات به کشور مشترکا جایزه صلح نوبل را دریافت کردند. ماندلا در موقع دریافت جایزه گفت: \"ما آنچه در توان داریم برای کمک به نوسازی دنیای خود انجام خواهیم داد.\"",
    "panels_5_panel_image_src": "/img/640/5.jpg",
    "panels_5_panel_image_alt": "ماندلا و رئیس جمهوری آفریقای جنوبی، فردریک ویلم دکلرک",
    "panels_5_panel_map": "FALSE",
    "panels_6_thumb_caption": "۱۹۹۴: انتخابات",
    "panels_6_thumb_image": "/img/thumbnails/6.gif",
    "panels_6_panel_title": "رئیس جمهوری جدید",
    "panels_6_panel_text": "در سال ۱۹۹۴ برای نخستین بار در تاریخ آفریقای جنوبی، همه نژادها در انتخاباتی دموکراتیک شرکت کردند. ماندلا با رأی بالایی به ریاست جمهوری انتخاب شد. او روز ۱۰ مه ۱۹۹۴ در سخنرانی شروع دوران ریاست جمهوری اش گفت: \"بگذارید آزادی حاکم شود! خدا به آفریقا برکت دهد!\" یکی از مهم‌ترین مشکلاتی که ماندلا با آنها مواجه بود، کمبود مسکن برای فقرا بود. زاغه‌های حاشیه شهرهای بزرگ همچنان دردسرساز بود. تابو امبکی اداره امور روزمره دولت را به دست گرفت و ماندلا به تبلیغ و شناساندن کشور در خارج مشغول شد.",
    "panels_6_panel_image_src": "/img/640/6.jpg",
    "panels_6_panel_image_alt": "شروع به کار ماندلا به‌عنوان رئیس جمهوری",
    "panels_6_panel_map": "FALSE",
    "panels_6_panel_map_page": "",
    "panels_6_panel_map_playlist": "",
    "panels_6_panel_map_overlay": "",
    "panels_7_thumb_caption": "۱۹۹۵: بازگشت",
    "panels_7_thumb_image": "/img/thumbnails/7.gif",
    "panels_7_panel_title": "بازگشت به جزیره روبن",
    "panels_7_panel_text": "نلسون ماندلا برای گرامیداشت پنجمین سالگرد آزادی‌اش از زندان در فوریه ۱۹۹۵ به جزیره روبن، جایی که برای ۱۸ سال در آن زندانی بود، بازگشت. او با زندانیان سابق آن جزیره دیدار کرد؛ کسانی که مجبور به کار اجباری شده بودند. گفه می شود ریه های آقای ماندلا در دوران کارش در زندان آسیب دیده بود.",
    "panels_7_panel_image_src": "/img/640/7.jpg",
    "panels_7_panel_image_alt": "بازدید ماندلا از زندان جزیره روبن",
    "panels_7_panel_map": "FALSE",
    "panels_8_thumb_caption": "۲۰۰۴: زندگی آرام",
    "panels_8_thumb_image": "/img/thumbnails/8.gif",
    "panels_8_panel_title": "با من تماس نگیرید!",
    "panels_8_panel_text": "تابو امبکی در کنگره ملی آفریقا جانشین ماندلا شد و در سال ۱۹۹۹ به ریاست جمهوری رسید. ماندلا در روز تولد ۸۰ سالگی‌اش با گراسا ماشل، بیوه رئیس جمهوری سابق موزامبیک ازدواج کرد. او به سرطان پروستات مبتلا شد و یک دوره اشعه‌درمانی را آغاز کرد. او در سال ۲۰۰۴ خداحافظی‌اش از فعالیت های عمومی را اعلام کرد، و گفت می‌خواهد در کنار خانواده‌اش زندگی آرام‌تری را بگذرادند. او به شوخی به خبرنگاران گفت: \"خواهش من این است: به من زنگ نزنید، خودم با شما تماس می‌گیرم.\"",
    "panels_8_panel_image_src": "/img/640/8.jpg",
    "panels_8_panel_image_alt": "ماندلا در سال ۲۰۰۴",
    "panels_8_panel_map": "FALSE",
    "panels_8_panel_map_page": "",
    "panels_8_panel_map_playlist": "",
    "panels_8_panel_map_overlay": "",
    "panels_9_thumb_caption": "۲۰۰۸: روز تولد",
    "panels_9_thumb_image": "/img/thumbnails/9.gif",
    "panels_9_panel_title": "جشن تولد",
    "panels_9_panel_text": "عده زیادی از نوازندگان، ستارگان سینما و سیاست‌مداران در سال ۲۰۰۸ در جشن تولد ۹۰ سالگی ماندلا در هاید پارک لندن به او پیوستند. او خطاب به حاضران گفت: \"وقت آن رسیده که دست‌های تازه‌ای عهده‌دار مسوولیت‌ها شوند. حالا دیگر نوبت شماست.\"",
    "panels_9_panel_image_src": "/img/640/9.jpg",
    "panels_9_panel_image_alt": "جشن تولد ۹۰ سالگی ماندلا",
    "panels_9_panel_map": "FALSE",
    "panels_9_panel_map_page": "",
    "panels_9_panel_map_playlist": "",
    "panels_9_panel_map_overlay": "",
    "panels_10_thumb_caption": "۲۰۱۰: بیماری",
    "panels_10_thumb_image": "/img/thumbnails/10.gif",
    "panels_10_panel_title": "بازنشستگی",
    "panels_10_panel_text": "رئیس جمهوری سابق بعد از کناره‌گیری از عرصه عمومی به‌ندرت در انظار ظاهر شد. البته او در مراسم اختتامیه جام جهانی ۲۰۱۰ آفریقای جنوبی حضور داشت. ماندلا در ژانویه ۲۰۱۱ برای انجام \"آزمایش‌های تخصصی\" در بیمارستان بستری شد و در فوریه ۲۰۱۲ به‌ دلیل ناراحتی مزمن در ناحیه شکم به بیمارستان رفت. از حدود دو سال گذشته، نلسون ماندلا بارها در بیمارستان بستری شده بود.",
    "panels_10_panel_image_src": "/img/640/10.jpg",
    "panels_10_panel_image_alt": "نلسون ماندلا در سال ۲۰۱۰",
    "panels_10_panel_map": "FALSE"
}